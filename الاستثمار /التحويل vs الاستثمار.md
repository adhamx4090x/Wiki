# يعني ايه التحويش و الاستثمار

التحويش تحفظ فلوسك عشان الامان  
الاستثمار تشغل فلوسك عشان تكبر

## اولا التحويش Saving

**فكرته**  
تحط فلوسك في مكان امن بيت – حساب بنكي – جمعيه

**مميزاته**  
- امان عالي  
- مفيش مخاطره  
- سيوله سريعه تقدر تستخدم الفلوس فورا

**عيوبه**  
- التضخم بياكل قيمتها  
- مش بتكبر فعليا

**مثال بسيط**  
لو معاك 10000 جنيه وركنتهم سنه هم هما 10000  
بس لو الاسعار زادت 20% قدرتهم الشرائيه قلت

## ثانيا الاستثمار Investing

**فكرته**  
تشغل فلوسك في اصل يولد ربح

**امثله**  
- اسهم  
- عقار  
- دهب  
- مشروع  
- عملات مشفره

**مميزاته**  
- بيحارب التضخم  
- ممكن يكبر راس مالك  
- بيبني ثروه على المدى الطويل

**عيوبه**  
- فيه مخاطره  
- محتاج علم وصبر  
- ممكن تخسر لو بتتصرف بعشوائيه

## اعمل ايه؟

السؤال الصح وزع ازاي

لو انت لسه في بدايه طريقك طالب – دخل محدود

1. اعمل صندوق طوارئ ٣–٦ شهور مصاريف → ده تحويش  
2. اي فلوس زياده → استثمار مدروس

## نصيحه ليك

لو هدفك تبقى غني بسرعه وبتجري ورا المكسب الكبير  
لو دخلت استثمار من غير اساس مالي قوي هتبقى بتقامر مش بتستثمر

**الاذكى**  
- استقرار مالي  
- دخل ثابت  
- صندوق امان  
- بعدها تبدأ تكبر راس مالك